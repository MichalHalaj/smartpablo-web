---
slug: /blog/co-pre-nas-znamenali-prve-mesiace
date: 2021-02-21
title: ČO PRE NÁS V SMARTPABLO ZNAMENALI PRVÉ MESIACE?
language: sk
---
Začiatok je náročný v každom podnikaní. Stretávate sa s problémami, ktoré ste si nedokázali predstaviť ani v tých najodvážnejších snoch. Zároveň však cítite, že kráčate správnou cestou. Pre nás v SmartPablo boli prvé mesiace výnimočné v mnohých ohľadoch. Naším cieľom bolo vytvoriť fungujúci softvér, ktorý by malým podnikom uľahčil tvorbu faktúr. Účtovníctvo patrí medzi nočné mory nejedného majiteľa. Čo ak by sme však mohli túto ťažkú úlohu zjednodušiť a vytvoriť zrozumiteľný softvér jednoduchý na ovládanie? Zároveň by vytváral premyslené faktúry, ktoré by i po estetickej stránke odrážali filozofiu danej firmy? To sa nám podarilo, naša úloha však neskončila. 

##SmartPablo – kam sa nám podarilo dostať za pár chvíľ? 
Niekoľko mesiacov sa môže zdať ako dlhá doba. Stačilo však, aby sme sa zamerali na náš projekt a mesiace sa odrazu scvrkli na niekoľko okamihov. To nás neodradilo a už teraz môžeme sláviť prvé úspechy. Už v novembri minulého roka sme spustili prepojenie so Shopify. Netrvalo dlho a na začiatku decembra sme mohli osláviť získanie prvého aktívneho e-shopu, čo nás opäť posunulo vpred. 
Začiatky boli pre nás veľmi náročné a objavili sme nejeden problém, ktorý bolo potrebné odstrániť. Nadšenie nás neopustilo a podarilo sa nám vyrovnať s každou komplikáciou, ktorá na nás vyskočila. Obrovská vďaka patrí i našim testovacím partnerom, bez ktorých by nebolo možné všetko efektívne odhaliť a vyriešiť tak, aby naša webová aplikácia vyhovela i tým náročným a fungovala bez akýchkoľvek problémov. 

##Aká je pre nás situácia dnes? 
Dnes sa môžeme pýšiť úspešne vytvorenými faktúrami, ktoré dosiahli počet 15 000. Teší nás každá ďalšia úspešne vytvorená faktúra i pozitívna recenzia. Zároveň oceňujeme i negatívnu spätnú väzbu. Veríme, že podnety našich klientov na zlepšenie nás posúvajú vpred a pomáhajú nám zamerať sa na oblasti, ktoré by mohli uniknúť nášmu pozornému oku. Tešíme sa na ďalší rok a veríme, že bude úspešný pre každého z nás. 